66

quemdam laudat libelli de resurrectione mortuorum 1), quo Athenago-
ram de recordatione animarum disputasse dicit.

Quae quidem sententia utrum 'recta sit necne, etquid de Plato·
nismo Athenagorae in eius de humana natura doctrinis iudicandum sit,
nun'c in medio relinquatur, et nondum decernatur, utrum illo a Claris-
sio loco laudato, id quod voluerit vir doctus, re vera contineatur. Quo
cautius agamuS, proximum erit, ut Athenagorae de humanae naturae
partibus sententias recenseamus, ac tum demum investigemus, quaenam
sit philosophiae formula quamque vim in doctrina eius accuratius con-
formanda habuerit.

Athenagoras in definienda natura humana aperte a biblica narra·
tione Gen. l et Π proficiscitur 2). Cuius auctoritatem secutus, hominem
duabus partibus constare dicit, anima et corpore ὅ). Neque anima per
se ipsam, neque corpus per se sine anima, hominis notionem perlicit3
hnmana creatura integra est nonnisi duabus quibus constat partibus
permanentibus. Itaque neque soli animae naturae neque corporis na-
turae separatim Deus creationem aut vitam et totam vitae rationem de-
stinavit, sed coniunctis cx utroque hominibus, ut quibus ex rebus con-
stant statim nascentes et quibus vivunt, cum iisdem vita peracta ad
unum aliquem et communem perveniant finem. Quare necesse est
omnino ut quum ex utrisque unum sit animal (ἑνὸς ὄντος ἐξ ἀμφοτέρων
inico) quia quaecumque anima et corpus patitur, operatur, perlicit, quae·
cumque sensuum aut rationis iudicio continentur, tota eiusmodi rerum
series ad unum aliquem finem referatur, ut omnia in omnibus ad unum
concentum eamdemque omnium affectionum societatem concurrant, ho-
minis creatio, natura, vita, actiones et perpessiones, vitae ratio et na-
turae conveniens finis. Quibus sententiis convenienter siquando quasi
per se ipsam constare possit, de anima loqui videatur Athenagoras,
intelligendum est, praeterea neque semel tantum, animam quam per
corporis membra diffusam dicit 4), per se nihil valere apertis verbis
contendit. Ex qua necessaria animae cum corpore coniunctione gra.
vissimum petit argumentum Athenagoras, quo christianam de resur·
rectione mortuorum doctrinam defendat et illustret. Est autem cogita-
tionum series haec: Si unus aliquis est totius animalis concentus rerum-
que omnium societas, sive ab anima proficiscantur, sive corpore effi-

1) c. 14.

2) Suppl. c. 33 p. 174: ὅτι ἐι· ἀρχῇ ὁ &iic ἕνα ἄνδρα ἔπλασε καὶ μίαν γυναῖκα.
cf. Gon. Ι, 27, .

3) De resurrect. ἔστι μὲν γὰρ οὗτος ἐκ ψυχῆς καὶ adposcere. 123 e.13; c.18;
c. 21: λέγοι-τες ὀρθῶς διὰ τὸ μίαν ἐξ ἀμφοτέρων εἶναι τὴν rurirov ζωήν.

4) l. l. c. 16. - - οὐδ’ ἐπειδὴ χωρισμὸς ψυχῆς ἀπὸ τῶν τοῦ σώματος μερῶν
καὶ pupion- διάλυσις τὴν συνεχῆ· διακόπτει ζωήν,

 

